# Matematika Tematika

## Matematika felkészítő, 13 hétre

_A kurzus célja:_ a középiskolai matematikai ismeretek átismétlése és kiegészítése azzal a céllal, hogy az első féléves műegyetemi matematika kurzusok témái ismerősek legyenek a jövőbeli hallgatók számára.  

Időtartam: 14 (13) hét javasolt

### (1.) Véges matematika

Elemi kombinatorikai feladatok és megoldásuk módszerei. Rendezett n-es modell (variációk, permutációk), rendezetlen modell (kombinációk, ismétléses permutáció). Bijekciós, szorzási, összeadási és komplementer stratégiák. Skatulyaelv, gráfok élei és csúcsai, egyszerű gráfok, teljes n-csúcspontú gráf, komplementer gráf. Konvex sokszögek. Invariánsok keresése véges feladatoknál.

### (2.) Halmazok, véges halmazok és természetes számok

Halmazok egyenlősége, részhalmazok, műveletek, halmazalgebrai azonosságok és igazolásuk. Logikai műveletek és halmazműveletek kapcsolata. Logikai szitaformulák. Véges halmaz részhalmazainak és adott elemszámú részhalmazainak száma, Pascal-háromszög. Teljes indukció, egyenlőségek és egyenlőtlenségek igazolása. 

### (3.) Számelmélet, polinomok

Prímszámok, Eratoszthenész szitája, a számelmélet alaptétele, osztók száma és összege, kitüntetett osztók és többszörösök. Polinomok maradákos osztása, polinom gyökének és zérushelyének kapcsolata, egész együtthatós polinomok racionális gyöktesztje. 

### (4.) Algebra

Nevezetes azonosságok, binomiális formula. Algebrai és törtes kifejezések és egyenletek.

### (5.) Hatvány, gyök, logaritmus

n-edik gyök, logaritmus és azonosságai, áttérés más alapú logaritmusra, másodfokúra visszavezethető egyenletek megoldása, négyzetgyökös, abszolútértékes, exponenciális, logaritmikus egyenletek.

### (6.) Függvények

Értelmezési tartomány, értékkészlet, leszűkítés, inverzfüggvény, egyváltozós valós függvények, hatvány, lineáris, másodfokú, abszolútérték, négyzetgyök, logaritmus, exponenciális függvények grafikonja, függvények jellemzése, zérushely, növekedés, fogyás, szélsőérték, periodicitás, paritás, másodfokú függvényre vezető szélsőérték-feladatok.

### (7.) Trigonometria

Szög mérése fokban és radiánban, szögfüggvények általánosítása, szinusz, koszinusz, tangens, periodikusdáguk, pótszögek, kiegészítő szögek, pithagoraszi összefüggés. Addíciós összefüggések. Trigonometrikus egyenletek, másodfokúra vezető trigonometrikus egyenletek, egyszerű trigonometrikus egyenlőtlenségek. 

### (8.) Síkbeli koordinátageometria

Vektorok, műveletek vektorokkal: nyújtás és összeadás, lineáis kombináció, egyértelmű felbonthatóság. Skaláris szorzat és alakjai. Egyenes és kör egyenletei, kölcsönös helyzetük. Érintőproblémák, vektor 90°-os elforgatottjának koordinátái, két pont távolsága, háromszög súlypontja koordinátái, a háromszög nevezetes vonalai, pontjai és körei definíciói, és a rájuk vonatkozó tételek. 

### (9.) Komplex számok

Komplex számok, komplex szorzás és hatványozás, komplex gyökvonás, komplex egyenletek, az algebra alaptétele, valós együtthatós komplex egyenletek megoldásai, polinomok valós és komplex gyökei.

### (10.) Térgeometria

Térelemek, szögek, térelemek távolságára és szöge, kör, gömb, szakaszfelező merőleges, szögfelező, egybevágósági transzformációk, hasonlósági transzformációk, hasonló testek felszínének és térfogatának arányáról szóló tételek, forgáshenger, forgáskúp, gúla, hasáb, gömb, csonkagúla, csonkakúp, felszínek és térfogatok. 

### (11.) Térbeli koordinátageometria

Sík és egyenes egyenletei, illeszkedési feladatok. Vektoriális szorzás algebrai és geometriai tulajdonságai. Feladatok merőlegességre és távolságra. Vegyes szorzat.

### (12.) Deriválás

Függvény és sorozathatárérték, mértani sorozat határértéke, mértani sor összege. Deriválhatóság. Deriválási táblázat, deriválási szabályok. Szélsőérték keresése, monotonitás, konvexitás analitikus jellemzése, egyenlőtlenségek igazolása. 

### (13.) Integrálás

Alapintegrálok, visszavezetés alapintegrálokra, lineáris argumentumú integrál, helyettesítéses integrálás, parciális integrálás.
